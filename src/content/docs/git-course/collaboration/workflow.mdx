---
title: "အဖွဲ့လိုက် အလုပ်လုပ်ပုံ"
description: "အဖွဲ့လိုက် အလုပ်လုပ်ပုံ"
---

import { Aside } from "@astrojs/starlight/components";

<Aside type="tip" title="ရည်ရွယ်ချက်">
  အဖွဲ့လိုက် Git workflow အခြေခံကို နားလည်ဖို့၊ **Pull Requests (PRs)** တွေဆိုတာ
  ဘာလဲ၊ အဖွဲ့လိုက် အလုပ်လုပ်တဲ့အခါ ဘာလို့ အရေးကြီးလဲ သိဖို့၊ ပြီးတော့ သူတို့ကို
  ဘယ်လို ဖန်တီးမလဲ၊ **review**(ပြန်စစ်)မလဲ၊ **merge**(ပေါင်းစပ်)မလဲဆိုတဲ့
  အခြေခံတွေကို သင်ယူတတ်ဖို့။
</Aside>

## အခြေခံ Workflow

လူအများကြီးက Code တွေ ရေးတဲ့အခါ main branch ကို တိုက်ရိုက် `push` လုပ်တာက ရှုပ်ထွေးသွားစေနိုင်ပြီး Code တွေ ပျက်စီးသွားတတ်တယ်။ အဲဒီအတွက် အပြောင်းအလဲတွေကို အဖွဲ့လိုက် စနစ်တကျ တင်ပြဖို့နဲ့ ပေါင်းစပ်ဖို့ စီမံထားတဲ့ နည်းလမ်းတစ်ခု လိုအပ်တယ်။

### Feature Branch Workflow (ရိုးရှင်းတဲ့ "GitHub Flow" ပုံစံ)

ဒါက အဖွဲ့လိုက် အလုပ်လုပ်ဖို့အတွက် အရမ်း အသုံးများပြီး အကျိုးရှိတဲ့ နည်းလမ်းတစ်ခုပါ။

1. **main ကနေ အမြဲ စပါ**

   - ကိုယ့် **local main branch** က **remote main** နဲ့ **up-to-date** ဖြစ်နေဖို့ သေချာပါစေ။
   - `git switch main` ပြီးရင် `git pull origin main`

2. **branch အသစ် တစ်ခု ဖန်တီးပါ**

   - အလုပ်အသစ် (**feature, bug fix, experiment**) တစ်ခုခု လုပ်တော့မယ်ဆိုရင် main ကနေ branch အသစ်တစ်ခု ခွဲပါ
   - `git switch -c <branch-name>`

3. **ကိုယ့်အလုပ်တွေကို အဲဒီ branch မှာလုပ်ပါ**

   - ပြောင်းလဲမှုများ ပြုလုပ်ပြီး commit လုပ်ပါ
   - အသေးစား commit များများ လုပ်ပါ

4. **ကိုယ့် branch ကို `push` လုပ်ပါ (main ကို မဟုတ်ဘူးနော်!)**

   - `git push -u origin feature-name`
   - ( -u ကို ဒီ branch အတွက် ပထမဆုံးအကြိမ် `push` လုပ်တဲ့အခါ သုံးပါ )

5. **main branch ကိုမထိဘဲ Clean ဖြစ်နေမယ်**

   - ဒီ အဆင့်ဆင့် တစ်လျှောက်လုံးမှာ remote ပေါ်က **main branch** ကို ကိုယ်တိုက်ရိုက် `push` လုပ်တာတွေ မရှိပါဘူး

<Aside title="အနှစ်ချုပ်">
  ကိုယ့်အလုပ်တွေကို separate branches (သီးခြား Branch များ) ပေါ်မှာ လုပ်ပါ၊ အဲဒီ
  branches တွေကို push လုပ်ပါ (main ကို မဟုတ်ဘူး!)၊ ပြီးတော့ main ကို stable
  (တည်ငြိမ်) အောင် ထားပါ။ ဒါက ကိုယ့် changes တွေကို formally (တရားဝင်)
  တင်ပြပေးတာပဲ။
</Aside>
