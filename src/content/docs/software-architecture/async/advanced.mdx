---
title: "Advanced Patterns: CQRS & Event Sourcing"
description: "Advanced Patterns: CQRS & Event Sourcing"
---

import { Aside, Code } from "@astrojs/starlight/components";
import ContentImage from '@/components/Content-image.astro';
import cqrsAndEventSourcing from '@/assets/software-architecture/cqrs-eventsourcing.png'

<Aside title="ရည်ရွယ်ချက်">
ရှုပ်ထွေးပြီး **Event-driven Systems** တွေမှာ မကြာခဏအသုံးပြုလေ့ရှိတဲ့ အဆင့်မြင့် pattern နှစ်ခုကို အခြေခံနားလည်နိုင်ရန်။
</Aside>

### CQRS: "အလုပ်လုပ်တဲ့အပိုင်း" နဲ့ "Data ဖတ်တဲ့အပိုင်း" ကို ခွဲထုတ်ခြင်း

- **သူဖြေရှင်းပေးတဲ့ ပြဿနာ -** တစ်ခါတလေမှာ၊ သင်က data ကို create or update လုပ်ရတဲ့ ပုံစံက business rule တွေ၊ validation တွေအများကြီးနဲ့ အလွန်ရှုပ်ထွေးနေတတ်ပါတယ်။ ဒါပေမဲ့ အဲဒီ data ကို ပြန်ဖတ်ရတဲ့ပုံစံကတော့ ရိုးရှင်းပြီး အလွန်မြန်ဖို့လိုအပ်ပါတယ်။ နှစ်ခုလုံးအတွက် data model တစ်ခုတည်းကို သုံးတာက ထိရောက်မှုမရှိနိုင်ပါဘူး။

- **CQRS (Command Query Responsibility Segregation) -** ဒီ pattern က application model ကို သီးခြားအပိုင်းနှစ်ခုအဖြစ် ခွဲထုတ်ခြင်းဖြင့် ပြဿနာကို ဖြေရှင်းပေးပါတယ်-

  1. **Commands -** ဒါတွေက system ရဲ့ state ကို ပြောင်းလဲဖို့  Wrtie လုပ်တဲ့ command တွေပါ (ဥပမာ - `PlaceOrderCommand`, `UpdateUserAddressCommand`)။ ဒီလို command တွေကို ကိုင်တွယ်ဖို့နဲ့ business rule တွေကို ထိန်းချုပ်ဖို့အတွက် "Write Side" ကို optimize လုပ်ထားတဲ့ Data Model ကိုသုံးပါတယ်။

  2. **Queries -** ဒါတွေက system ကနေ data ဖတ်ဖို့ တောင်းဆိုချက်တွေပါ (ဥပမာ - `GetOrderHistoryQuery`)။ "Read side" (ဖတ်တဲ့အပိုင်း) အတွက်ကျ ကြိုတင် format ချထားပြီး မြန်မြန်ဆန်ဆန်၊ လွယ်လွယ်ကူကူ query လုပ်လို့ရအောင် optimize လုပ်ထားတဲ့ data model ကို သုံးပါတယ်။

- **ဥပမာနှိုင်းယှဉ်ချက် - စာကြည့်တိုက် -** Command side က စာကြည့်တိုက်မှူးတစ်ယောက် စာအုပ်အသစ်တစ်အုပ်ထည့်တဲ့ ရှုပ်ထွေးတဲ့ လုပ်ငန်းစဉ်နဲ့တူပါတယ် - ISBN ကိုစစ်ဆေး၊ အမျိုးအစားခွဲ၊ တံဆိပ်ကပ်၊ ပြီးတော့ မှန်ကန်တဲ့စင်ကိုရှာ။ ဒါက ဂရုတစိုက်နဲ့  ပုံစံကျတဲ့ လုပ်ငန်းစဉ်တစ်ခုပါ။ Query side ကတော့ သင်စာအုပ်တစ်အုပ်ရဲ့ တည်နေရာကို ချက်ချင်းရှာတွေ့နိုင်အောင် category ခွဲထားတာမျိုးပါ။ ဒီ system နှစ်ခုက သီးခြားစီဖြစ်ပြီး အလုပ်တွေအတွက် optimize လုပ်ထားကြပါတယ်။

> Write commands တွေကို write လုပ်တဲ့ လုပ်ငန်းစဉ် တွေမြန်အောင် optimize လုပ်ထားပြီး Read လုပ်တာတွေ အတွက်လဲ သက်သက်စီ optimize လုပ်ထားတာမျိုးပါ။

#### Event Sourcing: ဘယ်တော့မှ မပျောက်ပျက်စေခြင်း
- **ဘာလဲ -** Application အများစုက data ရဲ့ လက်ရှိအခြေအနေ (current state) ကိုပဲ သိမ်းဆည်းလေ့ရှိပါတယ်။ ဥပမာ - သင့်ဘဏ်အကောင့်ထဲမှာ လက်ကျန်ငွေက $50 ဖြစ်ပါတယ်။ Event Sourcing ကတော့ ချဉ်းကပ်ပုံတစ်မျိုးပြောင်းလိုက်ပါတယ် - နောက်ဆုံးအခြေအနေကို သိမ်းမယ့်အစား၊ ဖြစ်ပျက်ခဲ့တဲ့ event (ဖြစ်ရပ်) တွေရဲ့ History အပြည့်အစုံ ကို သိမ်းဆည်းပါတယ်။

- **ဥပမာ -** "Balance: $50" ဆိုတာအစား၊ event-sourced system တစ်ခုက ဒီလိုသိမ်းဆည်းပါတယ်-

  1. AccountCreated (အကောင့်ဖွင့်ခဲ့သည်)

  2. Deposited: $100 (ငွေ $100 သွင်းခဲ့သည်)

  3. Withdrew: $20 (ငွေ $20 ထုတ်ခဲ့သည်)

  4. Withdrew: $30 (ငွေ $30 ထုတ်ခဲ့သည်)

- လက်ရှိလက်ကျန်ငွေ ($50) ကို event အားလုံးကို အစဉ်လိုက် ပြန်လည်တွက်ချက်ခြင်းဖြင့် ရရှိပါတယ်။

- **အဓိကအကျိုးကျေးဇူးများ -** ဖြစ်ပျက်ခဲ့သမျှအရာအားလုံးအတွက် ပြည့်စုံတဲ့ audit log (စစ်ဆေးမှုမှတ်တမ်း) တစ်ခု သင့်မှာရှိနေပါမယ်။ တိကျတဲ့ History ကို ကြည့်ပြီး ပြဿနာတွေကို debug လုပ်နိုင်သလို၊ event တွေကို ပုံစံအမျိုးမျိုးနဲ့ ပြန်လည်တွက်ချက်ပြီး data တွေ ကို နေရာအမျိုးမျိုးအတွက် အသုံးပြုနိုင်ပါတယ်။

#### CQRS နှင့် Event Sourcing ဘယ်လို အတူတကွ အလုပ်လုပ်သလဲ
ဒီ pattern နှစ်ခုက တစ်ခုနဲ့တစ်ခု အလွန်လိုက်ဖက်ညီပါတယ်-

- CQRS system တစ်ခုရဲ့ **Command side (ရေးတဲ့အပိုင်း)** က **Event Sourcing** ကို သုံးနိုင်ပါတယ်။ Command တစ်ခုကို process လုပ်လိုက်တဲ့အခါ၊ သူက database record ကို update မလုပ်ဘဲ၊ event အသစ်တစ်ခု သို့မဟုတ် တစ်ခုထက်ပိုပြီး ဖန်တီးပြီး သိမ်းဆည်းလိုက်ရုံပါပဲ။

- ပြီးတော့ **Query side (ဖတ်တဲ့အပိုင်း)** က ဒီ event stream ကို နားထောင်ပြီး၊ သူ့ရဲ့ ရိုးရှင်းပြီး optimize လုပ်ထားတဲ့ read model တွေကို တည်ဆောက်၊ ထိန်းသိမ်းပါတယ်။


<ContentImage src={cqrsAndEventSourcing} alt="CQRS and Event Sourcing" />

<Aside title="အနှစ်ချုပ်" >
- **Asynchronous communication** က service များကို **decouple (တိုက်ရိုက်မချိတ်ဆက််)** ဖြစ်ပြီး system များကို ပြဿနာများမှ ဒဏ်ခံနိုင်ရည်ရှိပြီး scale လုပ်ရလွယ်ကူ စေသည်။

- အဓိက **Async pattern** နှစ်ခုမှာ **Message Queues** (တစ်ဦးမှတစ်ဦး command process လုပ်ရန်) နှင့် **Publish/Subscribe** (တစ်ဦးမှအများသို့ event ဖြန့်ဝေရန်) တို့ဖြစ်သည်။

- **CQRS** (write နှင့် read model များခွဲခြားခြင်း) နှင့် **Event Sourcing** ( Event History ကို သိမ်းဆည်းခြင်း) ကဲ့သို့သော အဆင့်မြင့် pattern များကို အလွန်ရှုပ်ထွေးသော system များတည်ဆောက်ရန် အသုံးပြုနိုင်သည်။
</Aside>