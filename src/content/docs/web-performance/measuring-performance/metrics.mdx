---
title: "အဓိက Performance Metrics များကို နားလည်ခြင်း"
description: "အဓိက Performance Metrics များကို နားလည်ခြင်း"
---

import { Aside } from "@astrojs/starlight/components";


<Aside title="ရည်ရွယ်ချက်">
Core Web Vitals အပါအဝင် အရေးကြီးတဲ့ web performance metrics တွေနဲ့ ၎င်းတို့က သုံးစွဲသူရဲ့ loading အချိန်အတွင်း အတွေ့အကြုံကို ဘယ်လို ထင်ဟပ်လဲဆိုတာ နားလည်ရန်။
</Aside>

## ဘာတွေကို တိုင်းတာလဲ၊ ဘာကြောင့်လဲ

loading ဖြစ်နေတဲ့ အချိန်အတွင်း အမျိုးမျိုးသော အပိုင်းတွေကို မတူညီတဲ့ metrics တွေနဲ့ တိုင်းတာပါတယ်။ တစ်ခုတည်းနဲ့ အားလုံးကို မပြောနိုင်ပါဘူး။

### 1. Time to First Byte (TTFB)

- User က website ကို ပထမဆုံး ဖွင့်လိုက်တဲ့အချိန် (ဥပမာ- link ကို နှိပ်တာ) မှာ server က ပေးတဲ့ ပထမဆုံး အချက်အလက် (HTML response ရဲ့ ပထမဆုံး byte) ကို လက်ခံရရှိတဲ့အချိန်အထိ ကြာချိန်ကို တိုင်းတာပါတယ်။

- **ဘာကြောင့်လဲ။** ဒါက server ရဲ့ Response မြန်နှုန်းနဲ့ network နှေးကွေးမှုကို ပြပါတယ်။ TTFB နှေးရင် တခြားအရာအားလုံးလည်း နှေးကုန်မှာပါ။

### 2. First Contentful Paint (FCP):

- website page ပေါ်မှာ စာသား၊ ပုံ၊ ဒါမှမဟုတ် တခြားအရာတွေရဲ့ ပထမဆုံး အပိုင်းအစလေး စတင်ပေါ်လာတဲ့ အချိန်ကို ပြောတာပါ။
- **ဘာကြောင့်လဲ။** website စတက်နေပြီဆိုတာ User ကို ပထမဆုံး ပြသတဲ့ အချိန်ဖြစ်ပါတယ်။

### 3. Largest Contentful Paint (LCP)

- website page ပေါ်လာတဲ့ အချိန်မှာ အကြီးဆုံး Image ဒါမှမဟုတ် size ကြီးတဲ့ Texts တွေ ပေါ်လာတဲ့ အချိန်ကို တိုင်းတာပါတယ်။
- **ဘာကြောင့်လဲ။** website ရဲ့ အဓိက အကြောင်းအရာတွေ ပေါ်လာတဲ့အချိန်ဖြစ်ပါတယ်။

### 4. First Input Delay (FID) / Interaction to Next Paint (INP) 

- **FID:** User က website ကို ပထမဆုံး စတင်အသုံးပြုတဲ့အချိန် (ဥပမာ- ခလုတ်နှိပ်တာ) မှာ browser က အဲဒီ Action ကို တကယ် Respone လုပ်နိုင်တဲ့အချိန်အထိ ကြာချိန်ကို တိုင်းတာပါတယ်။ (နောက်ပိုင်း INP ဟု အစားထိုးသုံးစွဲ ကြပါတယ်)
- **INP:** User website ထဲမှာ ရှိနေစဉ် တစ်လျှောက်လုံး အသုံးပြုမှုတွေ (နှိပ်တာ၊ ပွတ်ဆွဲတာ၊ keyboard သုံးတာ) အပေါ် website ရဲ့ ဘယ်လောက် မြန်မြန် Response လုပ်နိုင်တာကို တိုင်းတာပါတယ်။

- **ဘာကြောင့်လဲ။** ဒါက website က User Action တစ်ခုလုပ်တဲ့အခါ ဘယ်လောက် မြန်မြန် Response ပေးနိုင်လဲဆိုတာကို ပြပါတယ်။

### 5. Cumulative Layout Shift (CLS)

- website တက်နေစဉ်အတွင်း ရုတ်တရက် အရာဝတ္ထုတွေ နေရာရွေ့သွားတာ (စာတွေ၊ ပုံတွေ ခုန်သွားတာ) တွေ အားလုံးရဲ့ စုစုပေါင်းကို တိုင်းတာပါတယ်။ Layout shift ဆိုတာ မြင်နေရတဲ့ အရာတစ်ခုက နေရာရွေ့သွားတာကို ပြောတာပါ။
- **ဘာကြောင့်လဲ။** ဒါက website ရဲ့ တည်ငြိမ်မှု ကို တိုင်းတာပါတယ်။

### 6. Time to Interactive (TTI)

- website တစ်ခုလုံး အပြည့်အဝ အသုံးပြုနိုင်တဲ့အချိန်အထိ ဘယ်လောက်ကြာလဲဆိုတာကို တိုင်းတာပါတယ်။ ဒါဆို website က အသုံးဝင်တဲ့ အကြောင်းအရာတွေ ပြသနေပြီ (FCP)၊ အများစုသော ခလုတ်တွေကို နှိပ်လို့ရနေပြီ၊ ပြီးတော့ User အသုံးပြုတာကို (Response)တုံ့ပြန်နိုင်ပြီလို့ ဆိုလိုပါတယ်။

- **ဘာကြောင့်လဲ။** ဒါက website က User အသုံးပြုဖို့ တကယ် အဆင်သင့် ဖြစ်ပြီ ဆိုတာကို ညွှန်ပြပါတယ်။

### 7. Total Blocking Time (TBT)
- FCP နဲ့ TTI ကြားမှာ website ရဲ့ အဓိက main thread ကို ပိတ်ဆို့ခံထားရတဲ့ စုစုပေါင်းအချိန် ကို တိုင်းတာပါတယ်။ အဲ့ဒီ အချိန်အတွင်း User အသုံးပြုတာကို တုံ့ပြန်နိုင်ခြင်း မရှိပါဘူး။

- **ဘာကြောင့်လဲ။** website က အပြည့်အဝ အသုံးပြုနိုင်တဲ့အထိ User က ဘယ်လောက်ကြာကြာ စောင့်နေရလဲဆိုတာကို တိုင်းတာဖို့ ကူညီပါတယ်။ ဒါဟာ FID/INP အတွက် ကောင်းမွန်တဲ့ တိုင်းတာချက်တစ်ခုလည်း ဖြစ်ပါတယ်။

### Metrics တွေက သုံးစွဲသူရဲ့ ခံစားချက်နဲ့ ဘယ်လို ဆက်စပ်လဲ

Metric တစ်ခုချင်းစီက website ဖွင့်တဲ့အချိန်အတွင်း ဖြစ်ပေါ်နေတဲ့အဆင့်တွေအကြောင်း ပြောပြပေးပါတယ်။

- **FCP** – User က တစ်ခုခုကို စမြင်ရပြီ။
- **LCP** – အဓိက content ကို မြင်နိုင်ပြီ။
- **FID/INP, TTI** – သုံးစွဲသူက နှေးကွေးမှုမရှိဘဲ interact လုပ်နိုင်ပြီလား?
- **CLS, overall smoothness** – ခံစားချက်က တည်ငြိမ်ပြီး ကောင်းမွန်လား?