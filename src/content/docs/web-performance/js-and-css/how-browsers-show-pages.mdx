---
title: "How Browsers Show Pages & Reducing Delays"
description: "How Browsers Show Pages & Reducing Delays"
---

import { Aside } from "@astrojs/starlight/components";
import ContentImage from '@/components/Content-image.astro';
import rendering from '@/assets/web-performance/rendering.png'

<Aside title="ရည်ရွယ်ချက်">
  Browser တွေက page များကို ဘယ်လို render လုပ်သလဲဆိုတဲ့ အခြေခံအဆင့်များနဲ့ ဒီလုပ်ဆောင်ချက်ကို ပိတ်ဆို့နှောင့်နှေးစေတဲ့ resource များကို ဘယ်လိုရှာဖွေလျှော့ချရမလဲဆိုတာကို နားလည်ရန်။
</Aside>

### Browser တစ်ခုက Code မှ Webpage အဖြစ်သို့ ပြောင်းလဲပုံ (The Critical Rendering Path)

1. **HTML မှ DOM Tree သို့:** Browser က HTML code ကိုဖတ်ပြီး element အားလုံး ပါတဲ့ မြေပုံ တစ်ခု Document Object Model - DOM ကို တည်ဆောက်သည်။

2. **CSS မှ CSSOM Tree သို့:** Browser က CSS code (stylesheet များနှင့် inline style များ) ကိုဖတ်ပြီး element တစ်ခုချင်းစီရဲ့ ပုံပန်းသဏ္ဌာန်မြေပုံ (CSS Object Model - CSSOM) ကို တည်ဆောက်သည်။

3. **JavaScript အလုပ်လုပ်ခြင်း:** JavaScript က HTML (DOM) နှင့် CSS (CSSOM) ကို ပြောင်းလဲနိုင်သည်။ သေချာ load မလုပ်ပါက HTML ဖတ်ရှုခြင်းကို ခေတ္တရပ်တန့်စေနိုင်သည်။

4. **Render Tree တည်ဆောက်ခြင်း:** Browser က DOM နှင့် CSSOM ကိုပေါင်းစပ်ပြီး page မှာ ပေါ်မဲ့ element များနှင့် သူတို့ရဲ့ style များပါဝင်သည့် Render Tree ကို ဖန်တီးသည်။

5. **Layout (သို့မဟုတ် Reflow):** Browser က Render Tree ထဲရှိ element တစ်ခုချင်းစီ၏ တိကျသောအရွယ်အစားနှင့် နေရာကို တွက်ချက်သည်။ (ဥပမာ - ဤ box သည် width 300px ရှိပြီး အပေါ်မှ 50px အကွာတွင် ရှိသည်)။

6. **Paint:** Browser က element တစ်ခုချင်းစီအတွက် pixel များကို screen ပေါ်တွင် layer များအဖြစ် ရေးဆွဲသည်။

7. **Composite:** Browser က ဆွဲပြီးသား layer အားလုံးကို ပေါင်းစပ်ပြီး နောက်ဆုံးပေါ်မည့် page ကို screen ပေါ်တွင် ပြသသည်။

<ContentImage src={rendering} alt="browser rendering process" />

### Render-Blocking Resource များကို ရှာဖွေခြင်းနှင့် လျှော့ချခြင်း
 - Rendering-blocking resources တွေဆိုတာ browser ရဲ့ rendering process ကို block ဖြစ်စေသော အရာများဖြစ်ပါတယ်။
     - `<head>` ထဲရှိ ပြင်ပ CSS ဖိုင်များ (`<link rel="stylesheet" href="...">`) သည် ပုံမှန်အားဖြင့် render-blocking ဖြစ်စေပါတယ်။ (browser က အဲ့ဒီ file တွေကို စောင့်ပြီးမှ rendering process ကို လုပ်တာပါ)။
     - `<head>` ထဲရှိ async သို့မဟုတ် defer မပါသော ပြင်ပ JavaScript ဖိုင်များ (`<script src="...">`) ကလဲ render-blocking ဖြစ်စေပါတယ်။
     -  ဒီကြန့်ကြာမှုများက FCP, LCP နှင့် page load time ကို နှေးကွေးစေပါတယ်။
- အဓိကနည်းလမ်းများ (Quick Recap):
     - JavaScript အတွက်:
          - async သို့မဟုတ် defer attribute များသုံးပါ (ဖော်ပြခဲ့ပြီး)။
          - ချက်ချင်းမလိုအပ်သော script များကို `<body>` ၏အဆုံးသို့ ရွှေ့ပါ။
          - အလွန်သေးငယ်ပြီး အရေးကြီးသော script များကို inline ထည့်ရေးပါ (သတိဖြင့်သုံးပါ)။
     - CSS အတွက်:
          - Critical CSS ကို inline ထည့်ရေးပါ (ဖော်ပြခဲ့)။
          - အရေးမကြီးသော CSS များကို asynchronously ခေါ်ပါ။
          - CSS ပမာဏကို လျှော့ချပါ။

### Browser ကို အချက်ပြခြင်း - Resource Hints
HTML `<head>` ထဲက `<link rel="...">` tag များတွင် **Attributes** များ ထည့်သွင်းခြင်းဖြင့် browser အား လိုအပ်လာနိုင်သော resource များအကြောင်း ကြိုတင်အချက်ပြနိုင်ပါသည်။ ဒီလိုလုပ်တာက browser ကို အလုပ်တွေ ပိုမြန်မြန်ဆန်ဆန်လုပ်နိုင်အောင် ကူညီပေးသလိုပါပဲ။

- **dns-prefetch:**
     - `<link rel="dns-prefetch" href="//example.com">`
     - မကြာမီ လိုအပ်လာနိုင်သော resource များအတွက် အခြား website (domain) ကို DNS lookup (IP address ရှာဖွေခြင်း) ကို လုပ်ဆောင်ရန် browser ကိုကြိုပြောသည်။ (ဖုန်းမခေါ်ခင် ဖုန်းနံပါတ်ကြိုရှာထားသလိုမျိုးဖြစ်သည်။)
- **preconnect:**
     - `<link rel="preconnect" href="https://example.com">`
     - dns-prefetch ထက်ပိုသည်။ **DNS lookup** လုပ်သည့်အပြင် သတ်မှတ်ထားသော domain သို့ **TCP handshake နှင့် TLS negotiation** အပါအဝင် connection တစ်ခုကိုပါ ကြိုတင်တည်ဆောက်သည်။ ချက်ချင်း အသုံးပြုမည့် အရေးကြီးသော **third-party service** များအတွက်သုံးပါ။ preconnect ကို တကယ် အရေးကြီးတဲ့ file တွေ အတွက်သာ သုံးပါ။ မဟုတ်ပါက တခြားအရေးကြီးတဲ့ file တွေ download လုပ်တာကို နှေးသွားစေနိုင်ပါတယ်။
- **preload:**
     - `<link rel="preload" href="/critical-script.js" as="script">`
     - `<link rel="preload" href="/main-image.webp" as="image">`
     - "ဤဖိုင်သည် လက်ရှိ page အတွက် အလွန်အရေးကြီးပါသည်၊ ၎င်းကို ဦးစားပေးအဆင့်ဖြင့် ယခုချက်ချင်း download လုပ်ပါ" ဟု browser အား အတိအလင်း ညွှန်ကြားသည်။ **`as`** attribute က မည်သည့်ဖိုင်အမျိုးအစားဖြစ်သည်ကို ပြောသည်။
     - Browser က နောက်မှတွေ့သော်လည်း မြန်မြန်လိုအပ်သော resource များအတွက် (ဥပမာ - LCP ပုံ၊ အရေးကြီးသော font၊ အရေးပါသော script) အသုံးပြုသည်။
     - အများကြီး preload လုပ်ခြင်းက အခြားအရေးကြီးသော resource များ၏ bandwidth ကိုယူသုံးကာ performance ကိုထိခိုက်စေနိုင်သည်။ အမှန်တကယ်အရေးကြီးပြီး နောက်ကျမှတွေ့ရှိသော resource များအတွက်သာ သုံးပါ။
- **prefetch:**
     - `<link rel="prefetch" href="/next-page-styles.css" as="style">`
     - နောက်လာမည့် navigation (ဥပမာ - user က နောက်စာမျက်နှာသို့ click သွားလျှင်) အတွက် resource တစ်ခုလိုအပ်လာနိုင်သည်ဟု browser အား အနိမ့်ဆုံးဦးစားပေးအဖြစ် အချက်ပြသည်။ Browser က အပို capacity ရှိမှသာ download လုပ်မည် ဖြစ်သည်။


<Aside title="အနှစ်ချုပ်">
- JavaScript ကို ပိုမိုမြန်ဆန်အောင်လုပ်ရာတွင် ဖိုင်အရွယ်အစားချုံ့ခြင်း (minify, compress)၊ လိုအပ်သည်များကိုသာ ခေါ်ယူခြင်း (code splitting)၊ page ပေါ်လာခြင်းကို မပိတ်ဆို့စေရန် async/defer သုံးခြင်း၊ main thread အလုပ်များလျှော့ချခြင်း၊ နှင့် ပြင်ပ website များမှ script များကို သတိဖြင့်စီမံခြင်းတို့ ပါဝင်သည်။
- CSS ကို ပိုမိုကောင်းမွန်အောင်လုပ်ရာတွင် ဖိုင်အရွယ်အစားချုံ့ခြင်း၊ အရေးအကြီးဆုံး style များကိုသာ အရင်ဆုံးပေါ်အောင်လုပ်ခြင်း (Critical CSS)၊ အသုံးမပြုတော့သော style များဖယ်ရှားခြင်း၊ နှင့် browser အား page ကို ရေးဆွဲရာတွင် ၀န်မပိစေသော CSS ရေးသားခြင်းတို့ ပါဝင်သည်။
- Browser Rendering process (The Critical Rendering Path) ကို နားလည်ခြင်းက သင့် site ၏ ပထမဆုံးမြင်ကွင်းကို နှေးစေသော အရာများကို ရှာဖွေပြုပြင်ရာတွင် အထောက်အကူ ရသည်။
- Resource Hints (dns-prefetch, preconnect, preload, prefetch) များကို မှန်ကန်စွာအသုံးပြုပါက resource loading ကို ပိုမိုထိရောက်အောင်ပြုလုပ်ပေးနိုင်သည်။
</Aside>