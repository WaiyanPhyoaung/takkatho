---
title: "Database Structure: Keys"
description: Keys
---
## Keys

Keys ဆိုတာ Table တစ်ခုထဲမှာ အရေးကြီးတဲဲ့အခန်းကဏ္ဍတွေကနေ လုပ်ဆောင်ပေးတဲ့ special fields တွေဖြစ်ပြီး၊ key အမျိုးအစားပေါ် မူတည်၍ လုပ်ဆောင်ချက်ကိုယ်စီရှိပါတယ်။
Keys တွေဟာ records တွေကို တစ်ခုစီခွဲခြားရှာဖွေထုတ်ယူနိုင်ဖို့၊ table တွေကြား relationship တွေ တည်ဆောက်ဖို့နဲ့ data မှန်ကန်တိကျမှု (data integrity) ရှိဖို့အတွက်
အသုံးပြုတဲ့ field တစ်ခု (သို့မဟုတ်) field အစုအဝေး (set of fields) ဖြစ်ပါတယ်။

## Candidate Key

Candidate key က table ထဲမှာရှိတဲ့ record တစ်ခုစီကို ခွဲခြားထုတ်ယူပေးနိုင်တဲ့ field တစ်ခု (သို့မဟုတ်) field အစုအဝေး (set of fields) ဖြစ်ပါတယ်။
Table တိုင်းမှာ အနည်းဆုံး Candidate Key တစ်ခုတော့ ရှိရပါမယ်။ Candidate key တွေဟာ Primary key ဖြစ်လာနိုင်ခြေလည်း ရှိပါတယ်။

### Candidate Key ဖြစ်ရန် လိုအပ်သော စည်းမျဉ်းများ။

Candidate Key တစ်ခုဖြစ်ဖို့ အောက်ပါစည်းမျဉ်းတွေကို ပြည့်မီရပါမယ်။

#### Candidate key က multipart field ဖြစ်လို့ မရပါဘူး။

Field တစ်ခုထဲမှာ data နှစ်ခု သုံးခု ပေါင်းစပ်ထည့်ထားတာမျိုး (ဥပမာ- "Alice Chen" လိုမျိုး FullName) ဖြစ်လို့မရပါဘူး။ 
Candidate Key ဟာ တန်ဖိုးတစ်ခုတည်း (atomic value) ဖြစ်ရပါမယ်။

#### Candidate key တွင် unique တန်ဖိုးများသာ ပါဝင်ရပါမယ်။

Candidate Key ရဲ့ တန်ဖိုးဟာ ထပ်နေလို့ မရပါဘူး။ Table ထဲက record တိုင်းအတွက် တစ်ခုနဲ့တစ်ခု မတူညီဘဲ unique ဖြစ််နေရပါမယ်။ ဒါမှ record တစ်ခုစီကို တိကျစွာ ခွဲခြားရှာဖွေထုတ်ယူနိုင်မှာပါ။

#### Candidate key တွင် NULL တန်ဖိုးများ ပါဝင်လို့ မရပါဘူး။

Candidate Key ရဲ့ ဘယ်အစိတ်အပိုင်းမှ unknown ဖြစ်နေလို့မရပါဘူး။ အမြဲတမ်း တိကျတဲ့ တန်ဖိုးတစ်ခုခု ရှိနေရပါမယ်။ Null ဖြစ််နေမယ်ဆိုရင် record တွေကို တိကျစွာ ခွဲခြားရှာဖွေထုတ်ယူနိုင်မှာမဟုတ်တော့ပါဘူး။

#### field နှစ်ခု သို့မဟုတ် နှစ်ခုထက်ပိုတဲ့ field တွေကိုပေါင်းပြီး Candidate Key အဖြစ် အသုံးပြုချင်တဲ့အခါ Candidate key ဟာ Irreducible ဖြစ်ရပါမယ်။ 

Candidate Key ကို ဖွဲ့စည်းထားတဲ့ field တွေထဲက ဘယ် field ကိုမှ ဖယ်ရှားလိုက်လို့မရပါဘူး။ ဖယ်ရှားလိုက်တာနဲ့ 
အဲဒီအစုအဝေးဟာ unique မဖြစ်တော့ဘဲ Candidate Key မဟုတ်တော့ပါဘူး။ 

ဥပမာ -  OrderDetails table တစ်ခု ရှိတယ်ဆိုပါစို့။
ဒီ table မှာ (OrderID, ProductID) ဆိုတဲ့ field နှစ်ခုကိုတွဲပြီး Candidate Key အဖြစ် သတ်မှတ်နိုင်ပါတယ်။ 
ဒီ (OrderID, ProductID) နှစ်ခုပေါင်းလိုက်တဲ့အခါ unique ဖြစ်ပါတယ်။
OrderID တစ်ခုတည်းကတော့ unique မဖြစ်နိုင်ပါဘူး (ဘာလို့လဲဆိုတော့ order တစ်ခုတည်းမှာ product များစွာ ပါဝင်နိုင်လို့)။
ProductID တစ်ခုတည်းကလည်း unique မဖြစ်နိုင်ပါဘူး (ဘာလို့လဲဆိုတော့ product တစ်ခုကို order များစွာ မှာယူနိုင်လို့)။
ဒါကြောင့် (OrderID, ProductID) ဟာ လျှော့ချ၍မရနိုင်သော (irreducible) Candidate Key ဖြစ်ပါတယ်။ ဘယ်တစ်ခုကိုမှ ဖယ်ရှားလိုက်လို့မရပါဘူး။

#### Candidate Key ရဲ့ တန်ဖိုးက တည်ငြိမ်မှု (stability) ရှိသင့်ပါတယ်။

Candidate Key တွေ (အထူးသဖြင့် Primary Key အဖြစ် ရွေးချယ်ခံရမယ့် Key တွေ) ရဲ့ တန်ဖိုးတွေဟာ ပြောင်းလဲမှုမရှိသင့်ပါဘူး။ တိကျခိုင်မာတဲ့ အကြောင်းပြချက်မရှိဘဲ Candidate Key ရဲ့ တန်ဖိုးကို ဘယ်တော့မှ မပြောင်းလဲသင့်ပါဘူး။
Candidate Key တန်ဖိုးကို ပြောင်းလိုက်ရင် ဒီ Key ကို Foreign Key အဖြစ် အသုံးပြုထားတဲ့ တခြား Table တွေ (related tables) မှာပါ လိုက်လံပြင်ဆင်ဖို့ လိုအပ်ပါလိမ့်မယ်။ 
ဒီလိုမပြင်ဆင်မိရင် အချက်အလက် မကိုက်ညီမှုတွေ ဖြစ်ပေါ်လာပြီး ဒေတာတွေ မှားယွင်းသွားနိုင်ပါတယ်။ 
Key တန်ဖိုးတစ်ခု ပြောင်းလဲခြင်းဟာ database တစ်ခုလုံးမှာ ဆင့်ကဲသက်ရောက်မှု (cascading effect) တွေ ဖြစ်ပေါ်စေနိုင်ပါတယ်။ 
ပြင်ဆင်မှုတွေက ရှုပ်ထွေးပြီး စွမ်းဆောင်ရည် (performance) ကိုလည်း ကျဆင်းစေပါတယ်။

Candidate Keys ဥပမာ - 

Students Table
| StudentId (PK) | Name | Email | Phone |
| ----- | ----- | ---- | ---- | 
| 1 | Alice | alice@gmail.com | 1234567890 |
| 2 | Bob | bob@gmail.com | 0987654321 |

Candidate Keys များ - 

StudentID ✅ (unique, non-null, irreducible) <br />
Email ✅ (unique, non-null, irreducible)

ဒီဥပမာမှာ StudentID နဲ့ Email နှစ်ခုလုံးဟာ Candidate Key ဖြစ်နိုင်တဲ့ အရည်အချင်းတွေ ပြည့်မီပါတယ်။

StudentID: ကျောင်းသားတစ်ယောက်စီမှာ သီးခြား ID နံပါတ်တစ်ခုစီ ရှိတဲ့အတွက် ဒါဟာ unique ဖြစ်ပါတယ်။ ဒါ့အပြင် ဒီ ID တစ်ခုတည်းနဲ့ ကျောင်းသားတစ်ယောက်ကို ရှာဖွေထုတ်ယူနိုင်ပါတယ်။
Email: ကျောင်းသားတစ်ယောက်စီမှာ သီးခြား အီးမေးလ်လိပ်စာတစ်ခုစီပဲ ရှိတယ်လို့ ယူဆရင် ဒါဟာ unique ဖြစ်ပါတယ်။ ဒီအီးမေးလ်တစ်ခုတည်းနဲ့ ကျောင်းသားတစ်ယောက်ကို ရှာဖွေထုတ်ယူနိုင်ပါတယ်။

ကျွန်တော်တို့က StudentID ကို primary key အဖြစ် ရွေးချယ်လိုက်ပြီဆိုပါစို့။ အဲဒီအခါ Email ဟာ Candidate Key အဖြစ် ဆက်လက်တည်ရှိနေဆဲ ဖြစ်ပါတယ်။

ရှင်းလင်းချက် - table တစ်ခုမှာ Primary Key တစ်ခုတည်းသာ ရှိရပါမယ်။ ဒါပေမယ့် Primary Key အဖြစ် ရွေးချယ်ခံရဖို့ အရည်အချင်းပြည့်မီတဲ့ Candidate Key တွေကတော့ တစ်ခုထက်ပိုပြီး ရှိနိုင်ပါတယ်။ 
StudentID ကို ရွေးချယ်လိုက်ပေမယ့် Email က သူ့ရဲ့  unique ဖြစ်မှုနဲ့ NULL မဖြစ်ရတဲ့ စည်းမျဉ်းတွေကို ဆက်လက်ပြည့်မီနေဆဲဖြစ်တာကြောင့် သူက Candidate Key အဖြစ်ပဲ ဆက်တည်ရှိနေတာ ဖြစ်ပါတယ်။ 
သူ့ကို Primary Key အဖြစ် ရွေးချယ်မခံရလို့ Candidate Key မဟုတ်တော့တာမျိုး မရှိပါဘူး။


> Table တစ်ခုအတွက် Candidate Key တည်ဆောက်ခြင်းဟာ တော်တော်လေး ရိုးရှင်းပါတယ်။ Candidate Key ရဲ့ စည်းမျဉ်းတွေ အားလုံးနဲ့ ကိုက်ညီတဲ့ field ဒါမှမဟုတ် set of fields ကို ရှာဖွေဖို့ပဲ ဖြစ်ပါတယ်။

## Primary Key
## Foreign Key
## Alternate Key
## Composite Key
## Super Key
## Non-Keys