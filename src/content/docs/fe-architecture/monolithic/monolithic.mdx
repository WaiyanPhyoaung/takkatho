---
title: "Monolithic Architecture"
description: "Monolithic Architecture"
---

import { Aside, Code } from "@astrojs/starlight/components";

<Aside title='ရည်ရွယ်ချက်'> 
- ဒီသင်ခန်းစာမှာတော့ Application တစ်ခုလုံး (UI, logic, assets အားလုံး) ကို project တစ်ခုတည်းမှာပဲ ထည့်သွင်းတည်ဆောက်တဲ့ Monolithic Frontend Architecture အကြောင်းကို လေ့လာသွားမှာပါ။

- သူ့ရဲ့ အသုံးဝင်ပုံတွေ၊ အားသာချက်တွေ၊ အားနည်းချက်တွေနဲ့ ဘယ်လိုအချိန်တွေမှာ ပိုပြီးထိထိရောက်ရောက် scale လုပ်နိုင်မလဲ၊ စနစ်တကျဖွဲ့စည်းနိုင်မလဲဆိုတာတွေကို လေ့လာပါမယ်။ 

- React နဲ့ Angular လိုမျိုး ခေတ်မီ framework တွေမှာ monolithic architecture ကို ဘယ်လိုသုံးနေကြသလဲ၊ project တစ်ခုတည်းမှာပဲ ပိုကောင်းတဲ့ modularity (ခွဲခြားထားနိုင်မှု)  ကို သုံးပြီး ဘယ်လိုတည်ဆောက်ထားလဲဆိုတာကိုလည်း ဆွေးနွေးသွားမှာပါ။
</Aside>

### Monolithic Architecture ဆိုတာ ဘာလဲ
Monolithic Frontend Architecture ဆိုတာက web application ရဲ့ အစိတ်အပိုင်းအားလုံးကို **project တစ်ခုတည်း** ဒါမှမဟုတ် **codebase တစ်ခုတည်းမှာပဲ** စုစည်းထားတဲ့ design pattern တစ်ခုကို ဆိုလိုပါတယ်။

> ဒါက အရာအားလုံးကို file တစ်ခုတည်းမှာ ရေးရမယ်လို့ ဆိုလိုတာမဟုတ်ပါဘူး။ ဒါပေမဲ့ app တစ်ခုလုံး (UI, business logic, assets အပါအဝင်) ဟာ **စုစည်းထားတဲ့ structure တစ်ခုတည်းမှာ** ရှိနေတာကို ဆိုလိုတာပါ။

### ခေတ်မီ Framework များတွင် အသုံးပြုပုံ
React, Angular, Vue တို့လို ခေတ်မီ frontend framework တွေမှာလည်း monolithic architecture ကို သုံးနေကြတာပါပဲ။ React app တွေမှာ component တွေ၊ asset တွေ၊ style တွေအတွက် folder တွေ သီးခြားခွဲထားနိုင်ပေမယ့် ဒီ file အားလုံးက codebase တစ်ခုတည်းရဲ့ အစိတ်အပိုင်းတွေပါပဲ။

**အဓိကအချက်ကတော့ app ကို component လေးတွေ module လေးတွေအဖြစ် ခွဲထားရင်တောင်မှ ဒါဟာ project တစ်ခုတည်းပဲ ဖြစ်နေတာပါပဲ။**

### Monolithic Frontend Architecture ရဲ့ တည်ဆောက်ပုံ
Monolithic architecture မှာလည်း folder တွေကို စနစ်တကျ ဖွဲ့စည်းတည်ဆောက်ထားနိုင်ပါတယ်။ ဥပမာ -

```
/website
  /public              <-- Static assets (images, fonts)
  /src
    /components        <-- Reusable components (buttons, form fields)
    /styles            <-- Global styles or theme settings
    /services          <-- Business logic (API calls, authentication)
    /App.js            <-- Root component or main logic
  index.html           <-- Main HTML page
  package.json         <-- Project dependencies and scripts
```
Component တွေ service တွေ style တွေလိုမျိုး modularity အတွက် folder တွေ အများကြီးခွဲထားပေမဲ့ အရာအားလုံးက project တစ်ခုတည်းရဲ့ အစိတ်အပိုင်းဖြစ်နေတဲ့အတွက် ဒါကို monolithic app လို့ပဲ ခေါ်ပါတယ်။

### Monolithic Architecture ကို ဘယ်အချိန်မှာ သုံးသင့်သလဲ
Monolithic architecture က အောက်ပါအခြေအနေတွေမှာ အသင့်တော်ဆုံး ဖြစ်ပါတယ်:

- Application က အသေးစား ဒါမှမဟုတ် အလတ်စားဖြစ်ပြီး team က သေးငယ်တဲ့အခါ။

- App ကို server တွေ platform တွေ အများကြီးပေါ်မှာ ဖြန့်ကျက်ဖို့ ဒါမှမဟုတ် scale လုပ်ဖို့ အစီအစဉ်မရှိတဲ့အခါ။

- Application က အနာဂတ်မှာ အလွန်ရှုပ်ထွေးတဲ့ system ကြီးတစ်ခု ဖြစ်လာဖို့ မမျှော်မှန်းထားတဲ့အခါ။

### အသုံးပြုနိုင်တဲ့ နေရာများ ဥပမာ -
- လုပ်ငန်း ငယ်/အလယ်အလတ် များအတွက် website များ။

- ကိုယ်ပိုင် portfolio သို့မဟုတ် blog များ။

- ရိုးရှင်းသော landing pages websites များ။

- ရှုပ်ထွေးသော scaling များ မလိုအပ်သည့် dashboard app များ။