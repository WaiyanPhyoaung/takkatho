---
title: "Component-Based Architecture ရဲ့ အားသာချက်များ"
description: "Component-Based Architecture ရဲ့ အားသာချက်များ"
---

import { Aside } from "@astrojs/starlight/components";

Component-Based Architecture ကို ဘာကြောင့် လူကြိုက်များရတာလဲ? အဓိက အားသာချက် (၄) ချက် ရှိပါတယ်။

### 1. ပြန်လည်အသုံးပြုနိုင်ခြင်း (Reusability)
ဒါက အထင်ရှားဆုံး အားသာချက်ပါ။ `Button` Component တစ်ခု ရေးထားပြီးရင်၊ Login page မှာလည်း သုံးလို့ရသလို၊ Register page မှာလည်း သုံးလို့ရပါတယ်။ Payment page မှာလည်း သုံးလို့ရပါတယ်။
Code တွေ ထပ်ခါထပ်ခါ ရေးနေစရာ မလိုတော့ပါဘူး။ **"Write Once, Use Everywhere"** ပါ။

### 2. ပြုပြင်ထိန်းသိမ်းရ လွယ်ကူခြင်း (Maintainability)
ဆိုပါစို့... Website တစ်ခုလုံးမှာ ရှိတဲ့ Button တွေကို အပြာရောင် ကနေ အနီရောင် ပြောင်းချင်တယ်။
- **Old Way:** HTML file တိုင်းကို လိုက်ဖွင့်၊ Button Code တွေ လိုက်ရှာပြီး အရောင်လိုက်ပြောင်းရမယ်။ (အခု ၁၀၀ ရှိရင် အခါ ၁၀၀ ပြင်ရမယ်)
- **Component Way:** `Button` Component ဖိုင်တစ်ခုတည်းကို ဖွင့်၊ အရောင်ပြောင်းလိုက်တာနဲ့ တခြားနေရာ အားလုံးမှာ အလိုလို လိုက်ပြောင်းသွားမယ်။

### 3. သီးခြားခွဲထုတ်ထားခြင်း (Encapsulation)
Component တစ်ခုဟာ သူ့ကမ္ဘာနဲ့သူ ရှိပါတယ်။ `Navbar` Component ထဲက CSS က `Footer` Component ကို သွားပြီး သက်ရောက်မှု မရှိပါဘူး။
အရင်တုန်းက CSS file တစ်ခုတည်းမှာ အကုန်ရေးရင် class name တွေ တူပြီး ဒီဇိုင်းတွေ ပျက်စီးတတ်ပါတယ်။ Component တွေကတော့ ကိုယ့်စည်း ကိုယ့်ဘောင်နဲ့မို့လို့ ပိုပြီး စိတ်ချရပါတယ်။

### 4. ပူးပေါင်းဆောင်ရွက်ရ လွယ်ကူခြင်း (Collaboration)
Team နဲ့ အလုပ်လုပ်တဲ့အခါ အရမ်း အဆင်ပြေပါတယ်။
- Developer A က `Header` ကို ရေးနေချိန်မှာ
- Developer B က `Sidebar` ကို ရေးလို့ရတယ်။
- Developer C က `Content` ကို ရေးလို့ရတယ်။

ဖိုင်တစ်ခုတည်းမှာ လူတွေ ဝိုင်းရေးပြီး Code တွေ ငြိတာ (Merge Conflict) မျိုးတွေ သက်သာသွားပါတယ်။

<Aside title="သတိပြုရန် (Trade-offs)" type="danger">
ကောင်းကွက်တွေ ရှိသလို သတိထားရမယ့် အချက်တွေလည်း ရှိပါတယ်။
1. **Complexity**: Component တွေ အရမ်းများလာရင် ဘယ် Component က ဘယ်မှာလဲ ဆိုတာ ရှာရခက်လာနိုင်ပါတယ်။
2. **Data Flow**: Component တစ်ခုနဲ့ တစ်ခု Data ပို့ရတာ (Props Drilling) နည်းနည်း ရှုပ်ထွေးနိုင်ပါတယ်။ (ဒါကို ဖြေရှင်းဖို့ State Management တွေ ပေါ်လာတာပါ)
</Aside>