---
title: "Component-Based Architecture ဆိုတာဘာလဲ"
description: "Component-Based Architecture ဆိုတာဘာလဲ"
---

import { Aside, Code } from "@astrojs/starlight/components";
import ContentImage from '@/components/Content-image.astro';
import componentBased from '@/assets/frontend-architecture/component-based.png'
import lego from '@/assets/frontend-architecture/lego.jpg'

<Aside title="ရည်ရွယ်ချက်">
  ခေတ်မီ Frontend Development မှာ Component ဆိုတာ အခြေခံအကျဆုံး Unit ပါ။ React, Vue, Angular, Svelte စတဲ့ Framework အားလုံးဟာ ဒီ Concept ပေါ်မှာ အခြေခံထားပါတယ်။ ဒီသင်ခန်းစာမှာ Component ဆိုတာ ဘာလဲ၊ ဘာကြောင့် ဒီလောက် အရေးပါရတာလဲ ဆိုတာကို ရှင်းလင်းစွာ နားလည်သွားပါလိမ့်မယ်။
</Aside>

### Component ဆိုတာ ဘာလဲ?
Component ဆိုတာ **"LEGO တုံးလေးများ"** နဲ့ တူပါတယ်။

<ContentImage src={lego} alt='lego bricks' width='400' />

LEGO ရဲတိုက်ကြီးတစ်ခု ဆောက်မယ်ဆိုပါစို့။ ရဲတိုက်ကြီးတစ်ခုလုံးကို ပလပ်စတစ်အကြီးကြီး တစ်တုံးတည်းနဲ့ ပုံလောင်းပြီး ထုတ်လုပ်လိုက်တာမျိုး မဟုတ်ပါဘူး။ အစားထိုးလို့ရတဲ့၊ နေရာရွှေ့လို့ရတဲ့၊ ပုံစံတူ ပြန်သုံးလို့ရတဲ့ အတုံးလေးတွေ (Bricks) နဲ့ စုစည်း တည်ဆောက်ထားတာပါ။

Software မှာလည်း ဒီလိုပါပဲ။ Web Page တစ်ခုလုံးကို HTML file အရှည်ကြီး တစ်ခုတည်းနဲ့ ရေးမယ့်အစား၊ သေးငယ်တဲ့ အစိတ်အပိုင်းလေးတွေ (Components) အဖြစ် ခွဲထုတ်လိုက်ပါတယ်။
- `Button` Component
- `Navbar` Component
- `ProductCard` Component

ဒီ Component လေးတွေကို ပေါင်းစပ် (Compose) လိုက်တဲ့အခါ Web Page ကြီးတစ်ခု ဖြစ်လာပါတယ်။

<ContentImage src={componentBased} alt='component based architecture' />

### Component တစ်ခုရဲ့ အနှစ်သာရ (The Core Concept)
Component တစ်ခုမှာ အဓိက အချက် (၃) ချက် ပါဝင်လေ့ ရှိပါတယ် (Encapsulation):

1.  **Structure (HTML)**: သူ ဘယ်လို ပုံစံ ရှိမလဲ? (ဥပမာ - Button ဆိုရင် `<button>` tag ပါမယ်)
2.  **Style (CSS)**: သူ ဘယ်လို အရောင်၊ ဘယ်လို ဒီဇိုင်း ရှိမလဲ? (ဥပမာ - အပြာရောင်၊ ထောင့်ကွေးကွေး)
3.  **Behavior (JavaScript)**: သူ ဘာလုပ်နိုင်မလဲ? (ဥပမာ - နှိပ်လိုက်ရင် Form တင်မယ်)

အရင်ခေတ်က HTML, CSS, JS ကို File ခွဲရေးကြပေမယ့်၊ Component ခေတ်မှာတော့ ဒီ ၃ ခုလုံးကို **"Component တစ်ခု"** အနေနဲ့ စုစည်းထားလိုက်ပါတယ်။ ဒါကြောင့် `Button` Component ကို ယူသုံးလိုက်တာနဲ့ သူ့ရဲ့ ဒီဇိုင်း၊ သူ့ရဲ့ အလုပ်လုပ်ပုံတွေပါ တပါတည်း ပါလာပါတယ်။

### Monolithic vs Component-Based

| အကြောင်းအရာ | Monolithic (Old Way) | Component-Based (Modern Way) |
|---|---|---|
| **ဖွဲ့စည်းပုံ** | Page တစ်ခုလုံးကို HTML file တစ်ခုတည်းမှာ ရေးတယ် | Page ကို Component အသေးလေးတွေနဲ့ ဖွဲ့စည်းတယ် |
| **ပြုပြင်ခြင်း** | တစ်နေရာ ပြင်ရင် တခြားနေရာတွေပါ ထိခိုက်နိုင်တယ် | Component တစ်ခု ပြင်ရင် အဲ့ဒီ Component သုံးထားတဲ့ နေရာတိုင်း ပြောင်းသွားတယ် |
| **ပြန်လည်အသုံးပြုမှု** | Copy-Paste လုပ်ရတယ် | `<Button />` ဆိုပြီး ခေါ်သုံးလိုက်ရုံပဲ |
| **ပူးပေါင်းဆောင်ရွက်မှု** | File တစ်ခုတည်းမှာ လူတွေ ဝိုင်းရေးရလို့ ရှုပ်တယ် | တယောက်က Navbar ရေး၊ တယောက်က Sidebar ရေးလို့ ရတယ် |


<Aside title='နိဂုံးချုပ်' type='tip'>
Component-Based Architecture ဆိုတာ "Divide and Conquer" (ခွဲခြားပြီး အုပ်ချုပ်ခြင်း) ဗျူဟာပါပဲ။ ပြဿနာအကြီးကြီး (Web Page) ကို ပြဿနာအသေးလေးတွေ (Components) အဖြစ် ခွဲထုတ်ပြီး ဖြေရှင်းတဲ့ နည်းလမ်း ဖြစ်ပါတယ်။
</Aside>


